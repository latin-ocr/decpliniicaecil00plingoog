19

Novembres eiusdem anni libro suo praefationem adpo-

suerit. Unde haec igitur haurire potuit nisiex ipsocodice?
Neque enim fas est dubitare, quin vir, antiquitatis omnis
tam studiosus, cuius olim pater, tum frater, mox ipse
bibliothecae scriniisque Christianissimi regis praefuerunt,
ipsum codicem Parisiis nuper inventum, suis, ut aiunt,
oculis inspexerit. ¹)

Neque quidquam valet quod ll. opponit Schaedel, ideo sibi
non videri codicem ipsum a Budaeo esse adhibitum quod, quo
tempore ille codicem Parisiis seruari affirmaverit: „Nos
integrum ferme Plinium habemus'' (Nou. 1508), eodem
Aldus eundem se Veneriis habuisse et expressisse conten-
derit (a Moceuico ad se allatum) ; nil, inquam, hoc
valet. Cur enim Budaeus non antequam in ltaliam
deferretur codicem inspicere potuit? Sed non plus valet
quod addit idem vir doctissimus, eadem quoque verba in
altera eiusdem operis editione (anni 1516) legi: quidni
enim codicem ab Aldo Parisios remissum esse existime-
mus? Et, ut admittam, in altera editione prioris prae-
fationis verba esse repetita, curn codex etiam tuni Venitiis
servaretur, ea certe quae ante Aldinam editionem ex
epistulis nondum impressis protulit aliunde non petiit.
Codicem vero postea esse amissum etsi sane dolendum
est‚ non tamen inde quidquam contra libri veritatem
aut contra Budaei testimouium inferre licet.

Habemus ergo codicis Parisini auctores tres haud sane
contemnendos: Aldum‚ Budaeum‚ Jucundum, quorum

quantum fides valeat facile cernitur.

¹1 De Budaeo sis cfr. Etsch u Gruber. Real-Encycl. iu voce Sectl
tom. 13 p. 338.

 

