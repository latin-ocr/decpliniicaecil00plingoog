45

Responsum hoc Ussingio nequaquam probatur: qui post
alia quaedam, quae quia huc pertinere non videntur
(neque ita facilia sunt intellectu) brevitatis gratia praeter-
mitto, hoc praesertim reprehendit Trajanum iis „qui ex '
huiusmodi causa in libertatem vindicarentur” non liber-

tatem solam concessisse, sed addidisse: „neque ipsam

libertatem redimendam esse pretio alimentorum’. Tale

verorescriptum et iniquum et stultum esse affirmat, immo
ne exsequi Plinium quidem potuisse. Inde iterum — ut
solet - efficit epistulam hanc cum aliis Trajani responsis
germanam non esse sed a falsario confictam ¹)ss

Quaestio haec impedita sane est et‘difficilis, non tantum
ob ea quac notavit Ussing, sed ob ipsam quoque rei de
qua agitur obscuritatem. Etenim quae de quaestione illa
apud antiquos scriptores legimus et paucissima sunt, et
inter se haud parum diversa. Neque vero nos deteriore
condicione utimur quam antiqui Juris consulti, interquos
de hae re non magis videtur convenisse.

Sed tamen ex quaestionis obscuritate inferre prolecto
non licet epistulam hanc a Trajano scribi non potuisse.
Si enim ea omnia quorumrationem non illico percipias⁸
danmanda existimes, restat ut Harduinus ille ex inferis
tibi excitandus esse videatur. Accedit quod falsarius ille
Ussingii, qui, uti supra jam ostendi, aetatis illius leges
moresque penitus nosset, multo cautius offensionem omnem,
fraudisque suspicionem evitasset.

Sed, hoc omiss0, ut ad quaestionem ipsam respondeam,

fateor sane decretum illud Trajani‚ ne mihi quidem ex

¹) Ussing ll. p 13

 

