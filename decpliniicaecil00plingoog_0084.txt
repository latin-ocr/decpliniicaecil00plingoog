71

mile videatur eum saltem aliquatenus Christianorum reli-
gionem moresque vel fando audivisse, (unacum flagitiis .
quae illis vulgo affingebantur.) ¹)

Sed, ut ipse scribit, „cognitionibus de 'Christianis num-
quam intersuerat’', numquam ipse in illos quaesiverat, ita
ut „quid et quatenus aut quaeri aut puniri soleret''
nesciret. ¹Sciebat hoc generatim et universe eos esse homines
ob flagitia invisos et a prioribus Imperatoribus summis
suppliciis affectos. Immo haud longe a veritate vero eum
abesse crediderim qui contendat Plinium jam olim illud:
’ ,non licet esse Christianos’' novisse, ita ut probe sciret
omnes qui se Christianos esse faterentur summo supplicio

esse puniendos.

Non igitur ignoratio illa Plinii in majus ita augenda est,

ut lacit Dupuy, ut negemus eum Christianos sibi oblatos
capite plexisse, aut illis imperasse ut imagini imperatoris
tus offerrent et male dicerent Christo: ea enim primis
epistulae verbis nequaquam repugnant. Ignorat Plinius
flagitia illa, quae Christianis ab adversariis affingebantur:
infanticidia (ut Tertulliani vocabulo utar), incestus alia,
quae sane olim ex populi quidem sermone exceperat,
quum vero ex iis quos vel per tormenta interrogaverat
nihil tale comperisset, merito commovebatur, suoque jure
ad Imperatorem scripsit se (jam) nescire quid aut quatenus
quaeri aut puniri soleret. At vero planam huius loci et
facilem explicationem, quam ex universa epistula unus-
quisque sponte collegerit, nequaquam probat Dup‘uy: „la

phrase n'admet aucune explication, etant par elle-meme

¹) eir. Amold ll. p. 28 et p. 38. Plin. Ep. VII 31, l 10.

 

